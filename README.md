Ми лідери учнівського самоврядування комунального закладу "Харківський ліцей №55 Харківської міської ради". Пропонуємо наш проект щодо ментального здоров'я до перегляду.
Найголовніше завдання, яке ми виділили для себе під час розробки проекту - це інформування школярів про важливість ментального здоров'я, впровадження певних методів для його покращення.
Метою стало забезпечення достатнього рівня ментального здоров'я серед дітей, сприяння їх психологічному комфорту.
Проект був розроблений для школярів віком від 7 до 12 років,тобто від початкової школи до 5-6 класів, тому що вони - найвразливіша категорія учнів.

Розробка проекту відбувалася в два етапи. На першому етапі ми дослідили, що таке ментальне здоров'я, оформили наші напрацювання в пам'ятку для дітей. Було знайдено основні причини, які впливають на ментальне здоров'я школярів, розроблено та наочно проілюстровано комплекс вправ для зняття емоційної напруги. 
На другому етапі ми впровадили розроблені матеріали. Наші розробки були розміщені в віртуальному Класі безпеки, у розділі "Психологічне навантаження". З 18.03 по 22.03 в нашому закладі освіти проходить Тиждень безпеки життєдіяльності, тому всі матеріали класні керівники застосовують під час проведення виховних заходів. Завершальним пунктом нашої роботи ми обрали запуск флешмобу щодо збереження ментального здоров'я. Школярі на даний час активно вчать рухи, записують відео і далі вони будуть викладені в соціальні мережі під хештегом "Будь здоровим! Роюи, як ми!".

Отже, що ж таке ментальне здоров'я? Ми дослідили, що це певне відчуття спокою, щастя та рівноваги.  Але під час військового стану ми часто відчуваємо негативні емоції, які заважають нам відчувати себе щасливими. Це якісь сильні переживання, які можуть бути незручними для нас та заважати в нашому повсякденному житті. Радісні емоції додають нам сил, а погані - виснажують. 

Як з цим боротися? Ми розробили комплекс вправ для того, щоб подолати хвилювання, паніку та злість. Для того, щоб побороти хвилювання, ми пропонуємо вправу, яка зараз перед вами. Вона складається з восьми етапів.  
Якщо вас охопила злоба, то тілесна техніка прийде вам на допомогу! Алгоритм виконання вправи представлено на екрані.  
Здолати паніку допоможе вправа «П’ять відчуттів»: покажи, торкнись, повтори, опиши, спробуй.  
Звісно, нам потрібно позбутися негативних емоцій та отримати позитивні. У такому випадку буде ефективною вправа «Гримаски».

До вашої уваги наш флешмоб. Приємного перегляду!
